Zbliżały się urodziny Bony, najlepszej przyjaciółki ośmiorniczki. Meli chciała wymyślić świetny prezent, jednak nie mogła wpaść na żaden pomysł. Po chwili bezowocnego zastanawiania się, zdecydowała, że wyjście na spacer dobrze jej zrobi. Meli była pełna nadziei, że znajdzie podczas niego inspirację. Po kilku minutach rozglądania się po witrynach sklepowych jej uwagę przykuła piekarnia. Na widok eksplozji kolorów rozgrywającej się przed jej oczami, ośmiorniczka podjęła decyzję. Postanowiła, że upiecze babeczki. Po zrobieniu potrzebnych zakupów, Meli wcieliła swój plan w życie.  W dniu urodzin zebrali się wszyscy morscy przyjaciele Bony. Przyjęcie było pełne zabawy, śmiechów i prezentów. W końcu przyszedł czas na prezent od Meli. Po uniesieniu wieczka pudełka Bona wydała pisk zachwytu. Babeczki były pokryte kolorowym lukrem, na którym narysowane zostały litery układające się w napis "HAPPY BIRTHDAY". Bona uściskała Meli w podziękowaniu za prezent oraz podzieliła się babeczkami z resztą gości. Ośmiorniczka była bardzo szczęśliwa, że jej prezent tak bardzo się spodobał i obiecała sobie, że w przyszłym roku wymyśli coś jeszcze lepszego. 